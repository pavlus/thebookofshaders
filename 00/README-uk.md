# Знайомство

<canvas id="custom" class="canvas" data-fragment-url="cmyk-halftone.frag" data-textures="vangogh.jpg" width="700px" height="320px"></canvas>

Зображення вище були створені різним чином. Перше було зроблено ван Гогом шляхом нашаровування фарби вручну. На це потрібні були години. Наступне ж утворене миттєво комбінацією чотирьох піксельних матриць: по-одній для ціану, мадженти, жовтого і чорного. Ключова різниця між ними полягає у тому, що друге зображення не поступово (тобто не крок за кроком, а цілком і одразу). 

Ця книга розповідає про революційний обчислювальний метод -- *фрагментні шейдери*, що підіймають цифрово-згенеровані зображення на наступний рівень. Можете вважати їх друкарським пресом Гутенберга для графіки.   

![Друкарський прес Гутенберга](gutenpress.jpg)

Фрагментні шейдери дають вам повний контроль над відмальовуванням пікселів на екрані з величезною швидкістю. Саме тому вони застосовуються у багатьох випадках -- від відеофільтрів у мобільних телефонах до неймовірних 3D-ігор.

![Гра Journey від That Game Company](journey.jpg)

В наступних розділах ви побачите, насікільки цей метод неймовірно швидкий і потужний, а також як використовувати його у своїй професійній і особистій роботі.

## Для кого ця книга?

Ця книга написана для креативних програмістів, розробників ігор та інженерів з досвідом програмування, базовим знанням лінійної алгебри та тригонометрії, а також бажаючих досягти нового рівня графічної якості у їх роботі. (Якщо ви хочете навчитися програмувати, я дуже рекомендую почати з [Processing](https://processing.org/) і повернутися почуватимете себе комфортно у роботі з ним.)

Ця книга навчить вас як використовувати і вбудовувати шейдери у ваші проекти для покращення їх швидкодії і графічної якості. Оскільки GLSL (OpenGL Shading Language) шейдери компілюються і запускаються на різноманітних платформах, ви зможете застосовувати навички отримані тут у будь-якому середовищі, чо викорстовує OpenGL, OpenGL ES чи WebGL. Інакше кажучи, ви зможете використовувати ці знання зі скетчами [Processing](https://processing.org/), застосунками [openFrameworks](http://openframeworks.cc/), інтерактивними інсталяціями [Cinder](http://libcinder.org/), вебсайтами з [Three.js](http://threejs.org/) чи іграми для iOS/Android.

## Що ця книга покриває?

Ця книга націлена на використання піксельних GLSL шейдерів. В першу чергу ми визначимося з тим, що таке шейдери, потім дізнаємось як процедурно генерувати фігури, орнаменти, текстури та анімувати їх. Ви вивчите основи мови програмування шейдерів і їх прикладного застосування, наприклад для: обробки зображень (операції над зображеннями, згортки з ядром, розмивання, кольорові фільтри, таблиці пошуку та інші ефекти) і симуляцій (гра "Житя" Конвея, модель Грея Скотта реакції-дифузії, брижіння води, ефект акварелі, клітини Вороного, та інші). Під кінець книги розглянемо набір розширених технік заснованих на маршируванні променів (один з видів трасування променів). 

*Кожен розділ має інтерактивні приклади, з якими ви можете поексперементувати самостійно.* Зміни в коді миттєво відображаються. Викладені концепти можуть бути абстрактними і запутаними, тож інтерактивні приклади мають допомогти в засвоєнні матеріалу. Чим скоріш ви застосуєте ці концепти, тим легше дасться навчання.

Що ця книга не покриває:

* Це *не* книга про OpenGL чи WebGL. Тема OpenGL/WebGL набагато ширша ніж GLSL чи фрагментні шейдери. Щоб дізнатися більше про OpenGL/WebGL, я рекомендую звернутися до [Знайомство з OpenGL (анг.)](https://open.gl/introduction), [8 видання посібника з програмування OpenGL (анг.)](http://www.amazon.com/OpenGL-Programming-Guide-Official-Learning/dp/0321773039/ref=sr_1_1?s=books&ie=UTF8&qid=1424007417&sr=1-1&keywords=open+gl+programming+guide) (також відома як "червона книга") чи [WebGL: Up and Running](http://www.amazon.com/WebGL-Up-Running-Tony-Parisi/dp/144932357X/ref=sr_1_4?s=books&ie=UTF8&qid=1425147254&sr=1-4&keywords=webgl)

* Це *не* посібник з математики. Хоч ми і покриємо деякі алгоритми і методи що базуються на розумінні алгебри і тригонометрії, ми не будемо заглиблюватися в деталі. Для питань що стосуються математики, я рекомендую тримати під рукою одну з наступних книг: [3 видання "математики для програмування 3D ігор і комп'ютерної графіки" (анг.)](http://www.amazon.com/Mathematics-Programming-Computer-Graphics-Third/dp/1435458869/ref=sr_1_1?ie=UTF8&qid=1424007839&sr=8-1&keywords=mathematics+for+games) чи [2 видання "базової математики для ігор та інтерактиавних застосунків" (анг.)](http://www.amazon.com/Essential-Mathematics-Games-Interactive-Applications/dp/0123742978/ref=sr_1_1?ie=UTF8&qid=1424007889&sr=8-1&keywords=essentials+mathematics+for+developers).

## Що необхідно для того, щоб розпочати?


Небагато! Якщо ви маєте сучасний браузер з підтримкою WebGL (як Chrome, Firefox чи то Safari) і підключення до інтернету, натисніть кнопку "Next" в кінці цієї сторінки. 

Також за потреби ви можете:

- [Зробити оффлайн версію цієї книги](https://thebookofshaders.com/appendix/00/)

- [Запустити приклади на Raspberry Pi без браузеру](https://thebookofshaders.com/appendix/01/)

- [Зробити PDF-версію книги для друку](https://thebookofshaders.com/appendix/02/)

- Ознайомитися з [GitHub-репозиторієм книги](https://github.com/patriciogonzalezvivo/thebookofshaders) і допомогти з виправленням помилок чи надати код.
